1. **Podzielcie się na 2-3 osobowe grupy**

2. **Wykorzystajcie znane sobie narzędzia AI** (np. ChatGPT, Google Gemini, Claude, etc.) do uzyskania odpowiedzi na następujące pytania:  
   I. Zalety i wady energii jądrowej  
   II. Sztuczna inteligencja w medycynie  
   III. Wpływ zmian klimatycznych na różne regiony świata  
   IV. Największe odkrycia naukowe w XXI wieku  
   V. Wpływ mediów społecznościowych na zdrowie psychiczne  

   Niech każdy członek grupy samodzielnie zada przypisane jego grupie pytanie różnym modelom językowym. Porównajcie uzyskane odpowiedzi i zanotujcie odpowiedzi na pytanie – czy są one zbieżne, lub wypiszcie różnice w syntetyzowanej formie (np. zamiast wypisywać całe różniące się zdania pomiędzy uzyskanymi odpowiedziami, nazwijcie rodzaje różnic w tych odpowiedziach).

   - Z czego te różnice mogą wynikać?  
   - Do czego może prowadzić udzielanie przez AI różnych odpowiedzi na te same pytania?

3. **Analiza wyników**

   - Oceńcie, czy odpowiedzi są zgodne z wiedzą, którą już posiadacie.  
   - Czy AI podało (wiarygodne) źródła wiedzy? (Jeśli podało źródła wiedzy, postarajcie się je zweryfikować.)

4. **Krytyczna ocena**

   - Czy odpowiedzi udzielone przez AI zawierają błędy lub potencjalne halucynacje?  
   - Jakie informacje należałoby uzupełnić/poprawić?  
   - Czym różniłaby się odpowiedź na zadane pytanie udzielona przez człowieka względem tej udzielonej przez AI?

5. **Wnioski**  
   Na podstawie przeprowadzonego ćwiczenia, przygotujcie zestaw instrukcji dla innych osób korzystających z AI. Instrukcje te powinny pomagać w falsyfikacji (weryfikacji) podawanych przez AI informacji, wskazywać, w jaki sposób można odpowiedzi udzielane przez AI zweryfikować. Na bazie własnych doświadczeń z AI, mając na uwadze powyższe, wypiszcie tzw. dobre praktyki korzystania z AI.
